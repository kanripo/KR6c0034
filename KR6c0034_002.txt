#-*- mode: mandoku-view; -*-
#+DATE: 2015-08-30 19:44:47.215151
#+TITLE: 能斷金剛般若波羅蜜多經論釋
#+PROPERTY: CBETA_ID T25n1513
#+PROPERTY: ID KR6c0034
#+PROPERTY: SOURCE Taisho Tripitaka Vol. 25, No. 1513
#+PROPERTY: VOL 25
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6c0034_T_002-0878a> ¶¶¶¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 2

<pb:KR6c0034_T_002-0878b>¶
¶
《能斷金剛般若波羅蜜多經論釋》¶
卷中¶
¶
無著菩薩造頌　世親菩薩釋¶
三藏法師義淨奉　制譯¶

何謂能立因相。¶

#+BEGIN_VERSE
「　兩成尊重故
　由等流殊勝¶
　煩惱因性故
　由劣亦勝故
#+END_VERSE
」¶

言兩成尊重者。由所託處成制底塔故。謂是¶
說法之地。其所依身成如大師尊重性故。即¶
是持經之人施寶之地。及能施者無如是事¶
故。次下經文顯此法門。乃是諸佛親所證會¶
等流之性。頗曾有法是如來說不者。此明何¶
意。言無有法是如來獨說。皆是諸佛共宣揚¶
故。¶

又此施珍寶福是苦惱事生起之因。法門功¶
德乃是煩惑斷除之要。優劣懸隔。是故下文¶
將地塵為喻。如來說作非塵。由此說為地塵。¶
所言世界如來說為非界。由此說為世界者。¶
此有何意。言此地塵不是染等性塵。是故名¶
作地塵。又彼世界非是煩惱之因名界。為此¶
說為世界。界是因義。即是世之因也。斯言意¶
顯彼福乃是煩惑塵坌之因由其外塵。雖是¶
無記彼福縱善方之極卑。況並成佛福因。而¶
不更為微劣。又彼能成大丈夫相所有福業。¶
[女*((奐-大)/比)]此成菩提因。持說法門之福亦為是劣。由¶
彼眾相非是正覺之體性故。為此名為大丈¶
夫相。是彼標相故。由持說福能得大覺性。為
<pb:KR6c0034_T_002-0878c>¶
此名劣。亦勝過施寶之福。況法身因而不超¶
越。是故劣亦勝也。即是寶福極卑為能成立¶
因。此既成立施寶之福與此福因有差別已。¶
次下諸文更復成立。欲何所明。頌曰。¶

#+BEGIN_VERSE
「　彼果勝苦故
　難逢勝事故¶
　境岸非知故
　於餘不共故¶
　是甚深性故
　勝餘略詮故¶
　胄族高勝故
　望福福殊勝
#+END_VERSE
」¶

此述何義。答施寶之福獲得自身所受用果。¶
彼身是勝。以能捨彼無邊之身。此福勝前。由¶
彼自身是苦性故。何況為彼而行其施。¶

爾時具壽妙生。了彼自身是苦事故。由法勢¶
力遂便墮淚。此之法門復是難逢。妙生自從¶
生智已來。亦未曾聞。復是勝事。此言欲顯般¶
若之名。此下意欲成立是勝妙事。即經云如¶
來說為般若波羅蜜多者。彼即非波羅蜜多。¶
為何意趣作如是說。答境岸非知故。由其所¶
知境岸除佛於餘無能知者。復是於餘不共¶
故。此之法門所有實想。即實想者。除佛教已¶
餘處無故。言實想者唯此處有。言非實者是¶
於餘不生義。是故文云若能生如是想者。彼¶
當成就第一希有。又此法門亦是甚深。由於¶
此經或少受或遍持。於我等想不復生起。於¶
我等想不生故者。明於所取義無有顛倒。於¶
我等想即是非想者。明於能取無有顛倒。此¶
二如其次第明我法二無性智。佛於此義隨¶
印妙生所說之事。言不驚不怖不畏者。此三¶
皆名為懼。即是驚懼怖懼畏懼。然隨事不同。¶
故有三別。言驚者謂於非處生懼(若正譯梵音應云越怖今言驚
<pb:KR6c0034_T_002-0879a>¶
等者此為不能移舊若准論釋驚義未甚相當下二准此應可思之也)違越正理如越正¶
道可厭惡故。言怖者。(應云續怖)相續生懼怖。既¶
生已不能除斷故。言畏者。(應云定怖)生決定心一¶
向畏懼。此等若無便成心離惶惑(若不見本音本意於文即未閑¶
釋義為此註出本音斯乃可亡疑惑餘家釋別義非此論)又此法門勝餘略詮故¶
者。由經說此是最勝波羅蜜多如來所說。(經是¶
略詮)又此法門族胄高勝故。言勝族者。謂由諸¶
佛所共說故。然彼寶施無有如斯眾德圓備。¶
即是成立此福望前福聚昇沈理別也。所云¶
於身是其苦性。彼施即是苦果性故。其福卑¶
劣者。然此法門若有持說。彼之大士行諸苦¶
行。此亦豈非是招苦報。如何不是得苦果耶。¶
為除此難故有下文。欲顯何義。頌曰。¶

#+BEGIN_VERSE
「　彼行堪忍時
　雖苦行善故¶
　彼德難量故
　由斯名勝事¶
　由無恚怒情
　不名為苦性¶
　有安樂大悲
　行時非苦果
#+END_VERSE
」¶

此述何義。答縱令彼人行苦行時有苦惱果。¶
然於彼時由有堪忍性故。此名勝事。有其二¶
因。一是善性故。由諸波羅蜜多皆以善為體¶
性故。二是彼德難量故。如經云此即是其非¶
波羅蜜多。由彼德岸曾無知者。為此名為不¶
知其岸。由與勝法相應故。即此難行之苦。望¶
前苦惱自有殊別。何況我想瞋想悉皆無故。¶
必無其苦。非但無苦更生悲樂。如經云我無¶
是想亦非無想。言非無想者。此顯有想與悲¶
心相應。准斯語理。若諸有情於我想等不除¶
遣者。苦行之時見有苦惱。即便欲捨菩提之¶
心。是故應離諸想。乃至廣說。此何所顯。若人
<pb:KR6c0034_T_002-0879b>¶
不發勝菩提心。便有如斯過失生瞋恨心。頌¶
曰。¶

#+BEGIN_VERSE
「　生心因不捨
　是故應堅求
#+END_VERSE
」¶

問於何處心是此心生因。而遣堅固勤求。復¶
於何處是不捨菩提心因令進求也。頌曰。¶

#+BEGIN_VERSE
「　謂是得忍邊
　及此心方便
#+END_VERSE
」¶

此謂入初地勝義之心。得忍邊際行。無住心¶
即是。文云應離諸想發起無上正等覺心。何¶
以故者。此謂顯其無住著心生起之因。若於¶
色等處有住著心者。此必不能進求佛果故。¶
諸菩薩應無所住而行布施者。文意欲明施¶
攝六到彼岸。即是生起無住著心方便。謂得¶
忍已。雖復遭苦而不棄捨大菩提心。問如何¶
起行為利有情。復遣不住利有情事。此則取¶
捨同。門疑情遂發。答曰。菩薩如是應行布¶
施為利諸眾生等。此顯何意。頌曰。¶

#+BEGIN_VERSE
「　應知正行者
　是利生因故¶
　於有情事相
　應知遍除遣
#+END_VERSE
」¶

此述何義。言此正行者。是利益眾生因。應¶
知即是利益有情。而不取有情所有相貌。何¶
謂有情相貌事耶。頌曰。¶

#+BEGIN_VERSE
「　彼事謂名聚
#+END_VERSE
」¶

彼眾生者。即是名字施設。喚為眾生及所依¶
事。何者是其正行。謂於眾生事相皆除遣故。¶
由彼名字想者即是非想。以彼自體本非有¶
故。即彼眾生不是眾生。謂於五蘊名為眾生。¶
由彼眾生自體無故。此我法無性。何以故。由¶
佛世尊並除諸想。此明我法二想皆無。如何¶
能成最勝妙事。頌曰。
<pb:KR6c0034_T_002-0879c>¶

#+BEGIN_VERSE
「　最勝除其想
　諸世尊無此¶
　由真見相應
#+END_VERSE
」¶

此述何義。由非彼二是實有性。而諸大師強¶
除彼想。然諸如來與真見相應故。果不住因¶
位。如何得見彼果之因。既有此疑。答如經云¶
妙生如來是實語者。有其四句。頌曰。¶

#+BEGIN_VERSE
「　果不住因位
　是得彼果因¶
　世尊實語故
　應知有四種
#+END_VERSE
」¶

此實語性有其四種。何謂為四。頌曰。¶

#+BEGIN_VERSE
「　立要說下乘
　及說大乘義¶
　由諸授記事
　皆無有差舛
#+END_VERSE
」¶

由佛自立要期。元求佛果無有妄謬。於下劣¶
乘及以大乘并諸授記。並無謬故。於此隨其¶
次第。實語如語不誑語不異語。而相配屬。言¶
如來者。由於聲聞乘說苦等四諦。是實不虛。¶
於其大乘說法無性。所顯真如稱實知故。如¶
來是知義。於一切時過去未來現在。所有¶
授記如其事故。皆無妄謬故曰如來。經云如¶
來所證法及所說法。此即非實非妄者。此有¶
何意。答曰。¶

#+BEGIN_VERSE
「　不得彼順故
　是非實非妄¶
　如言而執者
　對彼故宣說
#+END_VERSE
」¶

言諸如來所有說法。此說不得彼故。而是隨¶
順於彼。由彼說法不能親獲內證法故。於其¶
言下無有體故。故非是實。由順彼故。故非是¶
妄言。我現證無上覺者。此據文句道理而有¶
此說。問何故世尊自立要言。我是真實語者。¶
而所說法非實非虛。一說兩兼理成難信。由¶
此答云。如言而執者。對彼故宣說。言諸聖人
<pb:KR6c0034_T_002-0880a>¶
是無為所顯者。然真如性常時遍有。如何佛¶
果以無住心方能證得。非有住心。又復如何¶
常時遍有實體真如。或有得者或不得者。為¶
除此疑。說入闇喻。此明何義。頌曰。¶

#+BEGIN_VERSE
「　常時諸處有
　於真性不獲¶
　由無知有住
　智無住得真
#+END_VERSE
」¶

此中意道真如之性。雖是常時遍有。由其無¶
智有住心故。即不能得。是不清淨義。由其有¶
智無住心故。即便得見是清淨義。然佛世尊¶
是真如所顯。由斯理故。以有住心不能證得。¶
由此頌曰。¶

#+BEGIN_VERSE
「　無智由如闇
　當闇智若明¶
　能對及所治
　得失現前故
#+END_VERSE
」¶

猶如闇者。是與闇相似義。由斯以闇比其無¶
識。以其日光譬同有智有眼。如文具述。故云¶
能對及所治得失現前故。隨其所應由其有¶
眼者顯得能對。夜分曉已顯破所治冥闇謝¶
故。日明既出者。顯能對現前。日光既照見眾¶
色像。次後之文欲說何事。頌曰。¶

#+BEGIN_VERSE
「　由如是正行
　獲如是福量¶
　於法正行者
　業用今當說
#+END_VERSE
」¶

由如是正行者。此明文正行。頌曰。¶

#+BEGIN_VERSE
「　於文有三種
　受持讀演說
#+END_VERSE
」¶

文有三者。一受持。二讀誦。三演說。言受持¶
者。謂持法人。讀誦者依多聞說。雖不能持由¶
能讀故亦多聞攝。義正行者。謂是周遍得其¶
義故。頌曰。¶

#+BEGIN_VERSE
「　義得由從他
　及己聞思故
#+END_VERSE
」¶

義之得因從他及己。何謂從他。云何由己。為
<pb:KR6c0034_T_002-0880b>¶
聞思故。如其次第從他及己而得者。據遍得¶
義。此謂文義正行。頌曰。¶

#+BEGIN_VERSE
「　此謂熟內己
　餘成他有情¶
　由事時大性
　望福望殊勝
#+END_VERSE
」¶

此受持等。但為成熟內己。餘成他有情。即是¶
於他廣為正說。獲如是福量者。顯其福量差¶
別。由事時大性望福福殊勝。此捨身福望前¶
捨身福。由事大故有其差別。及由時大。由一¶
日中尚以極多自身而行布施。復經多時於¶
法正行者。業用今當說。何謂彼行業用耶。頌¶
曰。¶

#+BEGIN_VERSE
「　非境性獨性
　能依是大人¶
　及難可得聞
　無上因增長¶
　若但持正法
　所依處成器¶
　蠲除諸業障
　速獲智通性¶
　世妙事圓滿
　異熟極尊貴¶
　於此法修行
　應知獲斯業
#+END_VERSE
」¶

經云不可思者。此顯不是凡情。比度所行境¶
界。言不可稱者。此顯獨性所獲之福。於聲聞¶
等是不共性故。言為益發趣極上最勝乘有¶
情故說者。顯此法門是大人所依大乘教。名¶
極上乘大乘行。名最勝乘。樂下劣者不欲聞¶
故。此顯難聞性。聽者難得故。由能成就不可¶
思量等福聚故。此顯增長無上之因。福種增¶
長故。此中文云不可思不可稱者。謂以非量¶
非度。如次應知。當知是人則為以肩荷負等¶
者。此即顯其能持法者。由彼持法即是持菩¶
提也。所在之處香花供養者。此顯所依之處¶
成勝妙器。由被輕辱故。所有應生惡趣之業。
<pb:KR6c0034_T_002-0880c>¶
皆當消盡故。此顯淨除業障。言此為善事者。¶
謂遭輕辱時。顯被辱之人有福德性故。言此¶
為善事。(自古翻譯皆無此語由梵本中字隱密故)於然燈佛先供事諸¶
佛。所得之福比於末代。於此法門能受持等。¶
獲多福故。此顯得成智通性。多福資糧悉圓¶
滿故。乃至當知。是經不可思議。此顯果報¶
不可思也。即是世妙事圓滿。果報極尊貴。謂¶
於護世帝釋婆羅門等所有圓滿皆當攝取。¶
言狂亂者。應知此是狂心因。言不可思果報¶
者。此之多性勝性二種。皆非凡情所測。斯謂¶
於法正行。便能安住如是眾德。是故名此為¶
正行業果報功用。又復如前三種問答。此中¶
重問。義有何殊。答曰。¶

#+BEGIN_VERSE
「　由自身行時
　將己為菩薩¶
　說名為心障
　違於無住心
#+END_VERSE
」¶

妙生實無有法可名菩薩者。若無菩薩。云何¶
如來於然燈佛所。行菩薩行耶。答此疑曰。實¶
無有法如來於然燈佛所如是等。此顯何義。¶
頌曰。¶

#+BEGIN_VERSE
「　授後時記故
　然燈行非勝¶
　菩提彼行同
　非實由因造
#+END_VERSE
」¶

此中意言。我昔於然燈佛所。非是勝上行菩¶
薩行。而我昔行時實無有法可於彼邊證得¶
正覺。若證覺者即不記我後時成佛。此中意¶
者。言彼行時自云我當成佛。若言菩提非有¶
者。佛言是無。即總撥無。佛為除此難。文云¶
妙生。言如來者。即是實性真如異名。謂無顛¶
倒義。名為實性。無改變義是曰真如。妙生若¶
有說云如來證得無上正等覺者。是為妄語
<pb:KR6c0034_T_002-0881a>¶
者。此顯何義。答曰。菩提彼行同非實由因造。¶
由昔菩薩修行之時實無可行。諸佛亦爾。無¶
法可證正等菩提。此還總撥實無無上正等¶
菩提。答斯難曰。妙生如來所有正覺之法。此¶
即非實非妄者。此有何意。然真如理是佛所¶
證。彼即非實由從因生。諸有為相是聚相義。¶
彼即無其色等相故。頌曰。¶

#+BEGIN_VERSE
「　無彼相為相
　故顯非是妄¶
　由法是佛法
　皆非有為相
#+END_VERSE
」¶

謂此無彼色聲等相。色等相無是其自相。由¶
此故云無彼相為相故。顯非是妄。是故如來¶
說。一切法即是佛法。此顯何義。由如來證此¶
法故。由法是佛法皆非有為相者。此顯以無¶
為體此何所陳。由一切法。以真如為自性。此¶
乃但是佛所覺悟。是故一切法。名為佛法。由¶
此色等不能持其自體相故。所有彼諸色聲¶
等法。皆不是法。由不是法。是故此成其法。即¶
是畢竟能持非有之相。丈夫之喻何所顯耶。¶
頌曰。¶

#+BEGIN_VERSE
「　謂以法身佛
　應知喻丈夫¶
　無障圓具身
　是遍滿性故¶
　及得體大故
　亦名為大身¶
　非有身是有
　說彼作非身
#+END_VERSE
」¶

煩惱所知二障無故。名圓具身。言遍滿者是¶
遍行義。遍諸處故名為具身。及得體大故。亦¶
名為大身。此遍行者。應知即是真如之性。在¶
諸法中無有異性故。云非有身。是有說彼作¶
非身如來說為非身。由此名為具身。大身者。¶
斯何所陳。以非有為身故。名彼為非身。即真
<pb:KR6c0034_T_002-0881b>¶
如性故。由其無身故。是故名此為具身大身。¶
若言無有菩薩者。正覺亦無。所覺亦無。亦無¶
眾生令入涅槃。亦不嚴淨諸佛國土。有何所¶
為。諸菩薩等。令諸眾生入於圓寂。又復作意¶
淨佛土耶。為答斯難故有下文。此顯何義。頌¶
曰。¶

#+BEGIN_VERSE
「　不了於法界
　作度有情心¶
　及清淨土田
　此名為誑妄
#+END_VERSE
」¶

若言此心是其誑妄。為此不名菩薩者。若爾¶
由何得名。答妙生若有信解一切法無性。一¶
切法無性者。如是等此文欲顯何義。答曰。¶

#+BEGIN_VERSE
「　於菩薩眾生
　諸法無自性¶
　若解雖非聖
　名聖慧應知
#+END_VERSE
」¶

此明何義。言法無性。法無性者。此據眾生及¶
菩薩所有之法。於彼若能信解。或世出世。謂¶
是異生及聖。皆名菩薩。由此便成決定。許有¶
覆俗勝義二種菩薩。此即顯其順彼。再說菩¶
薩菩薩。經文前云。如來是無得所顯者義成¶
明白。若如是者。豈彼聖人全無所見。為答斯¶
難許有五眼。為顯其義。頌曰。¶

#+BEGIN_VERSE
「　雖不見諸法
　此非無有眼¶
　佛能具五種
　由境虛妄故
#+END_VERSE
」¶

此乃如何不是妄耶。為答此難先為喻已。彼¶
諸眾生種種性其心流轉。我悉知之。如是廣¶
說。此顯何義。言彼非是妄見。由境虛妄故。何¶
者是虛妄境。謂種種妄識。頌曰。¶

#+BEGIN_VERSE
「　種種心流轉
　離於念處故¶
　彼無持常轉
　故說為虛妄
#+END_VERSE
」¶

即是種種識有六識殊故。復是其妄。何因名
<pb:KR6c0034_T_002-0881c>¶
識為心流轉。經云如來說為無陀羅者。此顯¶
離於念處性故。由彼念處是此持處。彼若無¶
者。即是無持。陀羅喃阿羅痾陀羅。此之三名。¶
共目二義。皆得名持。亦有流注義。由無持故¶
心即流散。言無持者。為顯常轉之緣。既無持¶
故顯其常轉。是虛妄性(問何故本經初留梵語陀羅。不譯為漢字者。有何意¶
趣。答梵本三處皆是陀羅。而義有差別。今時譯者若也全為梵字。即響滯於東川。如其總作唐音。頓理乖於西¶
域。是故初題梵字。可謂義詮流轉所由。於內道持。便是正述執持之事。作斯譯者。方稱頌本無著菩薩之意。符釋者¶
世親菩薩之情。如其不作斯傳。定貽傷手之患。若總譯為流。持理便成不現。咸為持字。流義固乃全無。作此雙¶
兼。方為愜當。若譯為流。於理亦得。然含多義。不及陀羅。一處既爾。餘皆類知。諸在梵本者咸有異意。此般若¶
已經四譯五譯。尋者當須善觀。不是好異。重譯意好鞠理。西國聲明。自有一名目多事。一事有多名。為此陀羅一¶
言。遂含眾義。有流有持。理應體方俗之殊致。不得恃昔而膠柱。若勘舊譯全成疎漏。無暇言其藏否)何以¶
故者。由有過去等心不可得言故。所云過去¶
未來心者。由是過去未來性故。是不可得。其¶
現在者即是遍計所執。自性非有故。此顯流¶
轉之心。是妄識性所緣。無有三世性故。復有¶
何意說福聚喻耶。答曰。¶

#+BEGIN_VERSE
「　應知是智持
　福乃非虛妄¶
　顯此福因故
　重陳其喻說
#+END_VERSE
」¶

此述何義。心既流轉是誑妄性故。所有福聚¶
亦並成虛。此既是妄何成於善。既有深疑理¶
須明決。答流轉之心可是其妄。所言福聚體¶
不是虛。由是正覺智之持故。如何顯此是其¶
持性。如云妙生若此福聚者。如來即不說為¶
福聚。此何意趣。由五取蘊體是虛妄。若此福¶
聚是取蘊者。如來即不說此福聚為福聚性。¶
是不說為智之持處義。若言如來是非集造¶
所顯。如何如來說有諸好及眾相耶。為除此
<pb:KR6c0034_T_002-0882a>¶
難故云。不應色身圓滿及相具足觀於如來。¶
言色身者。是墮好義故。¶
《能斷金剛般若波羅蜜多經論釋》卷中¶

